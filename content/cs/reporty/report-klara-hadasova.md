+++
title = "Report od Kláry Hadašové"
description = "Zápis z prvního ženského FKT"
date = 2021-09-29T11:07:15+02:00
tags = ["report"]
site_logo = "../../img/logo.png"
featured_image = "/reporty/img/report-3/header.jpg"
images = ["/reporty/img/report-3/header.jpg"]
author = "Klára Hadašová"
+++

Na _FKT Černá Sněžka_ se chystám už delší dobu --- mentálně. Poslouchám si
podcasty --- baví mě fakt [Makej vole!](//www.trailrun.cz/cs/m-273-podcast-makej-vole)
a [Štartovacia čiara](//startovaciaciara.sk/). Poslouchám ráda [Radka
Brunnera](//www.youtube.com/watch?v=THJg783NLNg) --- který mi ve svém rozhovoru
dodává ohromnou podporu díky pokoře, s jakou mluví a díky svému přístupu
k tragédům a hobby běžcům. Díky za to!

Přizpůsobuji se podmínkám supportu --- totiž jejich ideálnímu počasí na létání
a vybíráme neděli 26. září (vybíráme ji 24., takže žádné dalekosáhlé přípravy).
Oni mě nechají v Jankách u lanovky a pojedou na Lysou horu. Domluveno!

Večer před si připravuji vše potřebné, přeci jen, je to moje první padesátka
a jsem trochu nervozní. Na postel si dávám svou vestu (12 l), vybírala jsem
raději pro závody bez podpory a jak se hodí! Dvě 0,5l softky na vodu dopředu
na popruhy, jeden camel bag na dva litry dozadu. Dvě musli tyčinky, jednu
nevyzkoušenou velkou, dva sáčky se zipem s rýží smíchanou se sojovkou a sýrem
a půlku mléčné čokolády. V hlavně se mi míhají obrazy Antona Krupičky v Boulderu
--- do půli těla, jen s láhví v ruce --- ne jako, že se objevuje v mých fantaziích,
ale vidím ten minimalismus, když zvedám a potěžkávám naplněnou vestu. :)

V noci si tam ještě přihodím dva proužky leukoplasti a ze sportovní čelenky
swix od svazu lyžařů za dar vosku strhávám asi hodinu přilepenou reklamu
jedné pojišťovny. Přihazuju skvělou větrovku od Baboše a je to snad všechno.
Má být hezky, takže na sebe jen běžeckou sukni a triko s krátkým.

Ráno vstávám před šestou, neobejde se to bez tirády rozespalého syna, který
bere na záda svůj padák a ještě v autě pokračuje samořečí: „Absolutně nechápu,
proč někdo vstává před šestou, aby hodinu potom vyběhl na 50 km pěšky,
okolo Krkonoš! Tohle nikou nedává smysl přece!“.

Za Ádrem nad Chvalčí mineme příslib pěkného dne a v Jankách jsme před osmou.
Odjíždějí a nechávají mě napospas nervozitě a 51 kilometrům.

{{< figure src="/reporty/img/report-3/Img-1.jpg"
    link="/reporty/img/report-3/Img-1.jpg" >}}

## 1. úsek: Janky --- Liščí hora

Trasu je možné zvolit jak po směru, tak v protisměru. Doma se všichni shodnou,
že půjdu v protisměru (já jsem nestranná). Tedy --- nejprve vyběhnout Černou
a pak pokračovat na Maršov a dále. Jenomže --- polská strana uzavřela sestup
ze Sněžky po řetězech směrem dolů a turisté se musí vracet a obcházet Jubilejní
cestou, a protože jsem ten nejmenší pankáč doma --- vlastně vůbec žádný pankáč,
hlášky typu --- tak to tam střihneš --- mě ne zcela přesvědčují a nakonec se
kvůli takové banalitě rozhoduju jít klasicky po směru.

{{< figure src="/reporty/img/report-3/Img-2.jpg"
    link="/reporty/img/report-3/Img-2.jpg" >}}

Z Janek od Lanovky se běží poměrně krátký úsek na začátek sjezdovky a příjemý
kopec člověka hezky rozhřeje, chybí mi ta čelenka --- která je někde doma nebo
v autě v báglu. Hlavně, že na ní není už reklama. :) Po chvíli se dostanu
na asfaltku vedoucí směr Zrcadlovky, přímo tam se už ale přechází na lesní
zpevěnou cestu --- tam jsem ráda, že nemusím jako piloti s paraglidovým báglem
doprava nahoru po žluté a s úsměvem --- stále ještě --- běžím dál.

{{< figure src="/reporty/img/report-3/Img-3.jpg"
    link="/reporty/img/report-3/Img-3.jpg"
    caption="Pohled od Zrcadlovek doleva do kraje" >}}

Následuje krásný seběh ze Zrcadovek. Nečekaně příjemný, tempo lze dobře nasadit,
terén je jednoduchý, polotvrdý, cesta zpevněná, běží se dobře.

_Vsuvka pro tragédy: pozor na křižovatku na cca 6,4 km. Mapy.cz posílají člověka
doprava a pokud se nepodívá na trasu, může se splést a vydat se nahoru po cyklistické.
Vzhledem k tomu, že se mi nechtělo za žádnou cenu dolů, beru to všema deseti
a uvědomuji si to až po cca 150 m._

_Následně hned na cca 7,4 km mapy nechají odbočit vlevo --- myslí tím ovšem krátkou
zatáčku na modrou, po které je nutné následně vzít pravou! To už ovšem paní
na mapách nedoporučí!_

{{< figure src="/reporty/img/report-3/Img-4.jpg"
    link="/reporty/img/report-3/Img-4.jpg"
    caption="Pozor na správnou trasu" >}}

Následuje krásný výběh na Cihlářskou a Hrnčířskou boudu, kde se otevírá výhled doleva
na pláně, kam člověk míří. Potkávám sympatického horala, který se usmívá a podotýká
--- „Óóó, závodní tempo!“ Utírám si zrovna pusu od čokolády, usmívám se též a děkuju.
„Včera tu běželi závod!“ on na mě, „To byla Krakonošova stovka říkám, ale to až příští
rok, když Bůh dá!“

{{< figure src="/reporty/img/report-3/Img-5.jpg"
    link="/reporty/img/report-3/Img-5.jpg"
    caption="Cesta pokračuje na Liščí horu a stále nahoru, moc seběhů tady nyní nebude." >}}

## 2. úsek: Liščí hora --- Pomezní boudy

Před Ličší se poprvé po pravé straně otevírá krásný výhled na Sněžku, kde bude něco
před polovinou trasy. Je to na obzoru fakt dálka, ale chce to vidět pozitivně, v tak
hezký den ještě hodně pěkné trasy před sebou.

{{< figure src="/reporty/img/report-3/header.jpg"
    link="/reporty/img/report-3/header.jpg"
    caption="První výhled na Sněžku --- a je to fakt daleko!" >}}

Přede mnou skvělá trasa na Bufáč (Chata na rozcestí), který mě trochu mate,
znám ho hlavně ze zimy, kdy je ho většina zasypaná a má tvar písmene A ---
dnes je to klasická horská bouda. A pak traverz po vrstevnici na Výrovku a
nahoru ke kapličce. Všude jsou zapíchané zimní tyče a vede zde i cesta výše
vzhůru --- naštěstí to není naše! Na výběhu ke kapličce je to běhavé, ale
musí mít člověk něco v nohách --- třeba svaly!

Od kapličky pak úsek, na který jsem se vyloženě těšila. Běží se skvěle,
dobrý podklad, dá se rychle (pro mě tempo něco kolem 5:30), ještě není
ani tolik turistů, aby se člověk musel zásadně vyhýbat a spoustu místa.

Od Luční pak přímo rovně na polskou hranici a po velmi nepříjemné, kamenité
cestě --- naštěstí dost široké. Problém je, že většina skupinek chodí
roztažená po celé šíři a dost špatně se jim vyhýbá. Člověk už před sebou
vidí Sněžku a cestu na ní v celé své kráse. Mám tendenci každého zdravit
--- Dobrý den! Někdo neodpovídá vůbec, někdo úsměvavé „Dobrý den“ a někdo
rozzářené „Ahoj“! Snažím se v tom najít nějaký vzorec, ale marně. :)

A pak už cesta nahoru po řetězech. Upřímně --- vycházím pěšky, všude lidi,
štrúdl --- ale velmi slušně se uhýbají. Ve dvou třetinách cca mě předbíhá
borec bez hůlek --- celé to pomalu rychlou frekvencí vybíhá. Má bílé funkční
triko s červeným nápisem Makej vole! na zádech a chvíli uvažuju, že se ho
chytnu! Jen chvíli 🙂

Docela mě překvapuje čas, na Sněžce mám 3:23 a je to cca 22 km, říkám si,
super, to nevypadá špatně, vzhledem k tomu, že je to ta horší půlka ---
ale chyba lávky, trať je příliš dobře sestavená. :)

{{< figure src="/reporty/img/report-3/Img-6.jpg"
    link="/reporty/img/report-3/Img-6.jpg" >}}

Nahoře nezbytná fotka pro FKT --- prosím náhodnou turistku a pak už pospíchám
za oním běžcem, že ho jako doběhnu! Ani náhodou! Všude strašně lidí, šutry,
schody, nejnepříjemnější část cesty a to až hodně daleko. Přesto, že z kopce,
běží se celkem pomalu a v úzkém seběhu mezi klečí to už vůbec nejde urychlit,
vzhledem k množství lidí, schodovité cestě a kamenům. Ale nevadí! Snažím se
běžet co nejvíc na kraji cesty, kde je to trochu hladší a vyšlapanější.

Pak lidi najednou zmizí, fakt jsou hlavně na hotspotech --- Sněžka, Černá,
Výrovka a po cestě minimum. Dobíhám na Pomezky, kde je zleva hned vedle
silnice Info centrum s otevřenými záchody v přízemí --- mají skvělou ledovou
vodu. Dotáčím prázdné softky, přeběhnu silnici a začíná moc hezký úsek cesty.
Nádherná Pohádková stezka, následně po cyklistické kolem Horních Lysečin až
do Temného dolu, pro mě nejhezčí část cesty.

## 3. úsek: Pomezky --- Janky

Po cestě zprava výhledy na úpské sjezdovky a pohled na Černou, kam si to mířím.

{{< figure src="/reporty/img/report-3/Img-7.jpg"
    link="/reporty/img/report-3/Img-7.jpg" >}}

_Pro tragédy 2: pozor při seběhu na nějakém 39. km. Mapy.cz pošlou člověka
ostrou vpravo. Pokud cestu nikdy neběžel, netuší, že se jedná o lesní modrou,
neznatelnou, zvláště, když se v místě těží a odbočí dle instrukce přímo vpravo
(přibíhám od směu modré šipky). První ostrá vpravo je špatně. Všímám si asi
po 200 m dřevěné cedule na stromě --- „Cesta nikam nevede“ a po 800 metrech
mi hodinky hlásí, že jsem uhnula z trasy. Tak zpět --- připočítávám si 1600 m
--- co se dá dělat, snad je to dneska moje poslední bloudění, jsem orientačně
fakt geneticky neuzpůsobená, tak jsem ráda za ty dary --- že takhle hodně
zatím jen jednou._

{{< figure src="/reporty/img/report-3/Img-8.jpg"
    link="/reporty/img/report-3/Img-8.jpg"
    caption="Zde zvolit správnou trasu --- modrou" >}}

{{< figure src="/reporty/img/report-3/Img-9.jpg"
    link="/reporty/img/report-3/Img-9.jpg"
    caption="Moje „nábližka“" >}}

{{< figure src="/reporty/img/report-3/Img-10.jpg"
    link="/reporty/img/report-3/Img-10.jpg"
    caption="Správná je ta lesní vespod" >}}

Následuje skvělý seběh podél křížové cesty --- velmi osobité a moc hezké
ke kapli sv. Anny (bacha na dřevorubce, jede motorovka, těsně pode mnou,
dřevorubce nevidno --- čekám, zda zrovna nezačne padat strom 🙂).

{{< figure src="/reporty/img/report-3/Img-11.jpg"
    link="/reporty/img/report-3/Img-11.jpg" >}}

_Něco pro tragédy 3: po seběhu na hlavní v Maršově --- resp. těsně před tím,
nabádá navigace běžce, aby to vzal doleva před domy u silnice. Podle mapy
je jasné, že je nutné seběhnout až na silnici a dát se doprava._

{{< figure src="/reporty/img/report-3/Img-12.jpg"
    link="/reporty/img/report-3/Img-12.jpg"
    caption="Nesprávná cesta nad domy" >}}

Následuje ´´´´úsek, kde se asi 350 m běží po silnici a kde je po pravé
straně stánek s čerstvým pečivem. Už nemůžu musli tyčinky ani vidět a
tuším, že bych do sebe měla něco dostat. Kupuju si housku --- tedy
kupuju, mám v kapse jen stovku a tak jí dostávám zadarmo (Když vás
tak vidím, tak vám ji věnuju!). A přebíhám přes řeku, po můstku a vzhůru
na jeden z nejhorších úseků --- terénem začátek výběhu na Černou.
Mordor začíná!

{{< figure src="/reporty/img/report-3/Img-13.jpg"
    link="/reporty/img/report-3/Img-13.jpg"
    caption="A začíná mordor!" >}}

Jsem unavená, nohy začínám nepěkně cítit, třeba nechci, aby se mi rozvázala
tkanička a nemusela jsem do dřepu, přesto vnímám vpravo chalupy, které
nejsou komerčně vytuněné --- příjemná změna. A pak stále nahoru lesem.
Docela to bolí.

Následně se cesta změní a člověk doběhne na asfalt a k Černé boudě.
Ještě asi 2 km nahoru, které jsou hezky běhatelné, ale ne pro mě dnes,
nemám na to, nicméně, aspoň vím na čem makat!

Téměř pod vrcholem mě míjí dva chlapíci a za zády slyším: „Paní byla
trochu vyčerpaná!“ Ano, tady fakt jsem a celou tu asfaltku jdu, to mě
štve! V jedné zatáčce popoběhnu, dobrý pokus, ale nikam to nevede. :D

Cesta se kus před Černu zlomí v rovinu a to zase přecházím do poctivého
běhu. Přibíhám na Černou, kde je zavřený vstup k věži a musí se okolo,
kolem zbořené Sokolské, odbočit před lanovkou k věži, vyfotit (prosím dva
místní sympaťáky) a hurá dolů! Nade mnou krouží barevná křídla paraglidistů
--- připadám si jak doma.

{{< figure src="/reporty/img/report-3/Img-14.jpg"
    link="/reporty/img/report-3/Img-14.jpg" >}}

Běžím dolů, co to jde. S troubením mě míjí pickup a v něm jeden z chlapíků,
který mě fotil u věže --- zda nechci nabrat --- kupodivu ani nejsem v pokušení.
Děkuju a mažu dál --- z kopce po asfaltce. Jenže --- v jedné zatáčce se má
odbočit, to si pamatuju z nastudování trasy (u mě jako by neproběhlo 🙂) a
tak v té zatáčce následně stojím a točím se bezradně dokola. Červená není
vidět! Zastavuje druhý horal na kole --- z oněch dvou od věže a ptá se, zda
chci vyfotit i tady. :D Nechci, díky moc, tolik selfíček jako dneska jsem si
v životě nepořídila --- 2. :) Pak mě posílá po správné trase dál.

_Pro tragédy 4: zde pozor, červená vede nahoru směrem mírně do kopce.
Když navigace hlásí „pokračujte dále 500 m“, podvědomě člověk bere pravou
dál po silnici, dále však znamená rovně, tudíž mírně do kopce._

{{< figure src="/reporty/img/report-3/Img-15.jpg"
    link="/reporty/img/report-3/Img-15.jpg"
    caption="Bacha na odbočku --- je třeba běžet mírně do kopce do lesa." >}}

A pak už poslední kilometry dolů, lesní cestou po červené. Po mých 53 km
to není úplně nejpříjemnější seběh, ale je to lepší jak tvrdý asfalt.

Pak už se promotat spletí značek těsně nad Jankami, proběhnout pod silnicí
a ukončit to u lanovky!

_Pro tragédy poslední: tady už se člověk vidí dole a najednou --- červená
šipka ukazující doleva, vpravo sjezdovka a na mapě se modrá tečka motá jak
nudle v bandě a já netuším kudy jít. Správně je to velmi úzkou stezkou rovně,
jako by chtěl člově navštívit zahradu domu před sebou --- je tam už znatelná
únava a chce se mi brečet --- snad nejsem až takovej tragéd, abych se ztratila
700 m před cílem!_ 😀

{{< figure src="/reporty/img/report-3/Img-16.jpg"
    link="/reporty/img/report-3/Img-16.jpg" >}}

## Statistika

* Místo 51 dnes 54 km --- na vině jsou nechtěné záběhy
* 8 hodin 34 min (vidím tam potenciál, těším se na příště 🙂)
* Převýšení 2300 m
* Míjím cestou tři běžce, dva v protisměru a jednoho po směru
* Pro mě nutné 3,5 litru vody (nesu ve vestě a dobírám na Pomezkách)
* Jsem hodně ráda, že jsem zvolila trasu po směru, neumím si představit
  na začátek po výběhu Černé pak šílený stoupák z Maršova a táhlou štreku
  na Sněžku a navíc na konci táhlý výšlap na Zrcadlovky. Takže nakonec dobře tak.
* Smekám klobouk před výkonem Jirky Křenka --- 6:28:06 --- parádní! U sebe
  vidím potenciál sundat to pod osm, ale pod sedm je to pro mě už sci-fi
* gps [strava](//www.strava.com/activities/6022960476)

{{< figure src="/reporty/img/report-3/Img-17.jpg"
    link="/reporty/img/report-3/Img-17.jpg" >}}

Díky moc klukům z _Černá Sněžka_ --- ani jednou jsem si neřekla --- „Co
tu dělám?“ Naopak, těším se, že to trochu zlepším. Trasa krásná --- kdybych
něco na trase _Černá Sněžka_ měla vyřadit, nejhůře si stojí asi Černá a Sněžka
--- všechno mezi bylo parádní a ne tím výběhem, ale je to hodně turistický
hotspot --- nicméně, patří to k tomu!

Pocity po doběhu [zde](//www.facebook.com/permalink.php?story_fbid=1495555057466905&id=100010372754432&__cft__[0]=AZXacrp6yCYgq0t9j5paJR7oI7y2IuXc-VoFsPDWzUCehI6kI9o0f3kqMuF70Es6mcMPbaWJUR9sPAO7CQ5qI-2Hzs9x4o3EQ3dnWvUDTcmDBL6NhOlNrZKSqJUpYgUq8z4&__tn__=%2CO%2CP-R).
